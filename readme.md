מספר הערות כלליות בנוגע למחשבון:
1.	המחשבון בנוי ע״פ SOLID, כך שהוא מוכן לקבלת הרחבות כגון הוספת אופרטור / התייחסות למספרים ממשיים. לדוגמא, על מנת להוסיף אופרטור, כל מה שצריך לעשות זה להוסיף שורה למילון שמופיע במודול calculator_operators עם האופרטור החדש.

2.	חלק מהפונקציות נראות ארוכות (מאות שורות) אך בפועל רובן מלאות בהערות וגודלן קצר בהרבה. יכולתי להפריד את חלקן אך על מנת לשמור על סדר והיגיון בקוד בחרתי שלא.

3.	חלקים מהפונקציות המרכזיות שאחראיות על החישובים במחשבון עטופים בtry וexcept על מנת למנוע מהמחשבון לקרוס, ועל מנת לטפל בבעיות שעשויות להתרחש בעקבות הוספת אופרטור (בהתאם לעקרונות הSOLID לפיהם עלינו לנסות להקל כמה שניתן על המתכנת הבא שישתמש בקוד שלנו).

4.	המחשבון בנוי כך שעבור ״3	3״ הוא יחזיר 33, כיוון שבפועל המחשבון מסיר את הרווחים, הtabs והשורות עוד לפני שלב החישוב, ורק לאחר מכן מתייחס למשוואה, כך שבפועל נקבל ״33״ לאחר ההסרה. בהתבסס על ניסיון העבר שלי, לפעמים כשמעתיקים משוואות מספרי מתמטיקה מתווספים רווחים מיותרים בין הספרות (״3 3   +    5 5״), כך שמחשבון רגיל לא יצליח לחשב אותם, בעוד שמחשבון זה כן יצליח.

5.	ביצעתי כ100 טסטים באמצעות הספרייה pytest והיה לי חשוב לראות את תוצאות הבדיקות בעת ביצוען בצורה שניתן להבין (כלומר, עבור משוואות – לא לראות True/False אלא לראות את המשוואות עצמן ואת התוצאות שלהן), לכן השתמשתי בpytest.param מספריית pytest שאיפשר לי לקבוע את הצורה (format) שבה אדפיס את התוצאה.

6.	הוספתי את המילון operator_information_dict במודול calculator_operators על מנת לשפר את חווית המשתמש, כך שאם משתמש חדש למחשבון והוא לא יודע מה כל אופרטור מבצע, הוא יוכל לבקש מהתוכנה להדפיס לו מה כל אופרטור מבצע, ואיך צריך להשתמש בכל אופרטור.

7.	בעקבות כמות הexceptions האפשרית, בחרתי שלא ליצור מודול נפרד שאחראי על input/output אלא להשתמש במודול calculator_main לטובת קבלת קלט מהמשתמש ולהדפיס הודעות שגיאה היכן שהן רלוונטיות.
